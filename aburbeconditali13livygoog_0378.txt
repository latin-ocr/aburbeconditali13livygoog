LIBER XXX. CAR-⁹10. [a. G. 202] 352

XXX. Summotis pari spatio armatis cum singulis m·
terpretibus congressi suut, non suae modo aetatis maximi
duces, sed omnis ante se memoriae, omnium gentium cui
libet regum imperatorumve pares. paulisper alter alterius
conspectu, admiratione mutua prope attoniti conticuere.
tum Hannibal prior= ,‚ si hoc ita 'fato datum erat, ut qui
primus bellum intuli populo Romano, quique totiens prope
in manibus victoriam habui, is ultro ad pacem petendam
venirem, laetor te mihi sorte potissimum datum, a quo
peterem. tibi quoque inter multa egregia nonin ultimis
laudum hoc fuerit, Hannibalem, cui tot de Romanis duci-
bus victoriam di dedissent, tibi cessisse, teque huic bello,
vestris plus quam nostris cladibus insigni, finem impo-
suisse. hoc quoque ludibrium casus ediderit fortuna, ut
cum patre tuo consule ceperim arma, cum eodem primum
Romano imperatore signa contulerim, ad fllium eius iner-
mis ad pacem petendam veniam. optimum quidem fuerat
eam patribus =nostris mentem datam ab dis esse, ut et vos
Italiae et nos Africae imperio contenti essemuse neque
enim ne vobis quidem Sicilia ac Sardinia satis digna pre-
tia sunt pro tot classibuS, tot exercitibuS, tot tam egregiis
amissis ducibus. sed praeterita magis reprehendi pos·
sunt quam corrigi. ita aliena appetiimus ut de nostris
dimicaremus, nec in Italia solum vobis bellum, nobis in
Africa esset, sed et vos in portis vestris prope ac moeni-
bus signa armaque hostium vidistiS, et nos ab Carthagine
fremitum castrorum Romanorum exaudimus. quod igitur
nos maxime abominamur, vos autem ante omnia optaretiS,
in meliore vestra fortuna de pace agitur. agimus ei, quo·
rum maxime interest pacem esse, et qui quodcumque
egerimuS, ratum civitates nostrae habiturae sint. animo
tantum nobis opus estnon abhorrente a quietis consiliis.
quod ad me attinet, iam aetas senem in patriam reverten-
tem, unde puer profectus sum, iam secundae, iam adversae
res ita fraudaverunt, ut rationem sequi quam fortunam
malim. tuam et adolescentiam et perpetuam felicitatem,
ferociora utraque quam quietis opus est consiliis, metuo.
non temere incerta casuum reputat, quem fortuna numquam

