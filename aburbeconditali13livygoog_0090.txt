LIBER XXV. CAP.Jo.11. [a. e. 212] 63

inscriptae non essent, signo extemplo dato diripi iussu-
rum. si quis in hospitio civis Romani - vacuas autem
tenebant domos ·-— nomen inscripsisset, eum se pro hoste
habiturum. contione dimissa cum titulis notatae fores
discrimen pacatae ab hostili domo fecissent, signo dato
ad diripienda hospitia Romana passim discursum est. et
fuit praedae aliquantum.

XI. Postero die ad oppugnandam arcem ducit; quam
eum et a mari, quo in paeninsulae modum pars maior
circumluitur, praealtis rupibus, et ab ipsa urbe muro et
fossa ingenti saeptam videret, eoque nec vi nec operibus
expugnabilem esse, ne aut se ipsum cura tuendi Taren·
tinos a maioribus rebus moraretur, aut in relictos sine
valido praesidio Tarentinos impetum ex arce cum vellent
Romani facerent, vallo urbem ab arce intersaepire statuit,
non sine illa etiam spe, cum prohibentibus opus Romanis
manum posse conseri, et si ferocius procucurrissent,
magna caede ita attenuari praesidii vires , ut facile per se
ipsi Tarentini urbem ab iis tueri possent. ubi coeptum
opus est, patefacta repente porta impetum in munientes
fecerunt Romani, pellique se statio passa est quae pro
opere erat, ut successu cresceret audacia pluresque et
longius pulsos persequerentur. tum signo dato coorti un·
dique Poeni sunt, quos instructos ad hoc Hannibal tenue-
rat. nec sustinuere impetum Romani, sed ab effusa fuga
loci angustiae eos impeditaque alia opere iam coepto
alia apparatu operis morabantur. plurimi in fossam prae-
cipitavere, occisique sunt plures in fuga ¹quam in pugna.
inde et opus nullo prohibente fieri coeptum= fossa ingens
ducta et vallum intra eam erigitur; modicoque post intor-
vallo murum etiam eadem regione addere parat, ut vel
sine praesidio tueri se adversus Romanos possent. reli-
quit tamen modicum, simul utin perficiendo muro adiu-
varet. lpse protectus cum ceteris copiis ad Galaesum
flumen - quinque milia ab urbe abest — posuit castra.
ex his statixis regressus ad inspiciendum, quod opus ali·-
quantum opinione eius celerius creverat, spem cepit
etiam arcem expugnari posse. et est non altitudine, ut

