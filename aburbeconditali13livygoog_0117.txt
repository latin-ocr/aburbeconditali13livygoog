90 LIBER xxv. ‘CAR 32. 33. [a. u, ο. 540]

sese bellum extraherent. optimum igitur rati, divisis bira-
riam copiis totius simul Hispaniae amplecti bellum, ita
inter se diviserunt, ut P. Cornelius duas partes exercitus
Romanorum sociorumque adversus Magonem duceret at·
que Hasdrubalem, Cn. Cornelius cum tertia parte veteris
exercitus Celtiberis adiunctis cum Hasdrubale Barcino
bellum gereret. una profecti ambo duces exercitusque
Celtiberis praegredientibus ad urbem Antorgim in con-
spectu hostium dirimente amni ponunt castra. ibi Cn.
Scipio cum quibus ante dictum est copiis substitit, et P.
Scipio profectus ad destinatam belli partem.

XXXIII. Hasdrubal postquam animadvertit exiguum
Romanum exercitum in castris et spem omnem in Celti-
berorum auxiliis esse, peritus omnis barbaricae et prae·
cipue omnium earum gentium, in quibus per tot annos
militabat, perfidiae, facili linguae commercio, cum utra-
que castra plena Hispanorum essent, per occulta collo·
quia paciscitur magna mercede cum Celtiberorum princi--
pibus, ut copias inde abducant. nec atrox visum facinus ε
non enim ut in Romanos verterent arma agebatur3 et
merces, quanta vel pro bello satis esset, dabatur, ne bel·
lum gererent3 et curn quies ipsa tum reditus domum fru-
ctusque videndi suos suaque grata vulgo erant. itaque
non ducibus facilius quam multitudini persuasum est.
simul ne metus quidem ab Romanis erat, quippe tam
pauciS, si vi retinerent. id quidem cavendum semper Ro·
manis ducibus erit, exemplaque haec vere pro documen-
tis habenda, ne ita* externis credant auxiliis, ut non plus
sui roboris suarumque proprie virium in castris habeant.
signis repente sublatis Celtiberi abeunt, nihil aliud quae·
rentibus causam obtestantibusque, ut manerent, Romanis
respondentes quam domestico se avocari bello. Scipio,
postquam socii nec precibus nec vi retineri poterant, nec
se aut parem sine illis hosti esse aut fratri rursus coniungi
vidit posse, nec ullum aliud salutare consilium in promptu
esse, retro quantum posset cedere statuit, inid omni cura
intentus, necubi hosti aequo se committeret loco, qui
. transgressus flumen prope vestigiis abeuntium insistebat.

