LIBER XXVI. CAP. 22. [a. c. Ἅι] 127

magna circumfusus turba ad tribunal consulis venit petit-
que, ut pauca sua verba audiret, centuriamque, quae
tulisset suffragium, revocari iuberet. erect1s omnibus
exspectatione, quidnam postulaturus esset, oculorum va-
letudinem excusavit. impudentem et gubernatorem et im·
peratorem esse, qui, cum alienis oculis ei omnia agenda
sint, postulet sibi aliorum capita ac fortunas committi.
proinde, si videretur, et redire in suffragium Veturiam
iuniorum iuberet, et meminissent in consulibus creandis
belli, quod in Italia sit, temporumque rei publicae. vix-
dum requiesse aures a strepitu et tumultu hostili, quo
paucos ante menses arserint prope moenia Romana. post
baec cum centuria frequens succlamasset nihil se mutare
sententiae, eosdemque consules dicturos esse, tum Tor—
quatus „neque ego vestros“ inquit „mores consul ferre
potero, neque vos imperium meum. redite in suffragium,
et cogitate bellum Punicum in Italia et hostium ducem
Hannibalem esse“. tum centuria et auctoritate mota viri
et admirantium circa fremitu petiit a consule, ut Veturiam
seniorum citaretz velle sese cum maioribus natu colloqui,
et ex auctoritate eorum consules dicere. citatis Voturiae
senioribus datum secreto in Ovili cum iis colloquendi tem-
pus. seniores de tribus consulendum dixerunt esse, duo-
bus plenis iam honorum, Q. Fabio et M. Marcello; et, si
utique novum aliquem adversus Poenos consulem creari
vellent, M. Valerium Laevinum egregie adversus Philip-
pum regem terra marique rem gessisse. ita de tribus con—
sultatione data senioribus dimissis iuniores suffragium in-
eunt. M. Marcellum Claudium fulgentem tum Sicilia domita
et Μ. Valerium absentes consules dixerunt. auctoritatem
praerogativae omnes centuriae secutae sunt. eludant nunc .
antiqua mirantes. non equidem, si qua sit sapientium ci·
vium, quam docti fingunt magis quam norunt, aut princi·
pes graviores temperantioresque a cupidine imperii aut
multitudinem melius moratam censeant fieri posse. cen-
turiam vero iuniorum seniores consulere voluisse quibus
imperium suffragio mandaret, vix ut veri simile sit, pa-
rentium quoque hoc saeculo vilis levisque apud liberos

