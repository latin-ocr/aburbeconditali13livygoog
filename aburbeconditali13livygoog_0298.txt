LIBER Xva. cAP. 42. 43. [a. c, 205] 271

maiestatem imperii, quae tum in tuo capite periclitaban-
tur, commisisti. ego P. Cornelium rei publicae nobisque
non sibi ipsi privatim creatmn consulem existimo, exer·
citusque ad custodiam urbis atque Italiae scriptos esse,
non quos regio more per superbiam consules, quo terra·
rum velint, traiciant“.

XLIII. Cum oratione ad tempus parata Fabius tum
auctoritate et inveteratae prudentiae fama magnam par·
tem senatus et seniores maxime movisset, pluresque con-
silium senis quam animum adolescentiae ferocem lauda-
rent, Scipio ita locutus ferturz „et ipse Q. Fabius princi·
pio orationis, patres conscripti, commemoravit in sententia
sua posse obtrectationem suspectam esse. cuius ego rei
non tam ipse ausim tantum virum insimulare, quam ea
suspicio -- vitio orationis an rei —- haud sane purgata
est. sic enim honores suos et ramam rerum gestarum ex·
tulit verbis ad exstinguendum invidiae crimen, tamquam
mihi ab infimo quoque periculum sit, ne mecum aemule-
tur, et non ab eo, qui, quia super ceteros excellat, quo-
que niti non dissimulo, me sibi aequari nolit. sic senem
se perfunctumque et me infra aetatem filii etiam sui po·
suit, tamquam non longiuS, quam quantum vitae humanae
spatium est, cupiditas gloriae extendatur maximaque
pars eius in memoriam ac posteritatem promineat. maxi-
mo cuique id accidere animo certum habeo, ut se non
cum praesentibus modo sed cum omnis aevi claris viris
comparet. equidem haud dissimulo me tuas, Q. Fabi,
laudes non adsequi solum velle, sed -- bona venia tua
dixerim — si possim etiam exsuperare. illud nec tibi in
me nec mihi in minoribus natu animi sit, ut nolimus
quemquam nostri similem evadere civem= id enim non
eorum modo , quibus inviderimus, sed rei publicae et
paene omnis generis humani detrimentum sit. commemo·
ravit, quantum essem periculi aditurus, si ln Africam
traicerem, ut meam quoque non solum rel publicae et
exercitus vicem videretur sollicitus. unde haec repente
cura de me exortat cum pater patruusque meus inter-
iecti, cum duo exercitus eorum prope occidione occisi

