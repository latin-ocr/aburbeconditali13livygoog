LIBER xxvn. cAP. 47. 48. [μ. c. ποτ] 215

gnum canat in castris. ea cum ordine omnia essent relata,
castra nihil aucta errorem faciebant. bina erant, sicut
ante adventum consulis alterius fuerant, una M. Livii, al·
tera L. Porcii; neutris quicquam‚- quo latius tenderetur,
ad munimenta adiectum. illud veterem ducem adsuetum-
que Romano hosti movit, quod semel in praetoriis castris
signum, bis in consularibus referebant cecinisse. ambo
profecto cannales esse, et quonam modo alter ab Hanni·
bale abscessisset, cura angebat. minime id, quod erat,
suspicari poterat, tantae rei frustratione Hannibalem elu-
sum, ut, ubi dux ubi exercitus esset, cum quo castra
collata habuerit, ignoraret,- profecto haud mediocri clade
absterritum insequi non ausum. magno opere vereri, ne
perditis rebus serum ipse auxilium venisset, Romanisque
eadem iam fortuna in ltalia quae in Hispania esset. inter-
dum litteras suas ad eum non pervenisse credere, inter· ⁴
ceptisque iis consulem ad sese opprimendum accelerasse.
his anxius curis exstinctis ignibus vigilia prima dato signe,
ut taciti vasa colligerent, sig-na ferri iussit. in trepidatione
et nocturno tumultu duces parum intente adservati, alter
in destinatis iam ante animo latebris subsedit, alter per
vada nota Metaurum flumen tranavit. ita desertum ab du-
cibus agmen primo per agros palatum fessique aliquot
somno ac vigiliis sternunt corpora passim atque inire·
quentia relinquunt signa. Hasdrubal, dum lux viam osten·
deret, lentius signa ferre iubet ε et per tortuosi amnis sinus
flexusque cum errorem volvens haud multum processis-
set, ubi prima lux transitum opportunum ostendisset, erat
transiturus. sed cum, quantum mare abscedebat, tanto
altioribus coercentibus amnem ripis non inveniret vada, „
diem terendo spatium dedit ad insequendum sese hosti.
XLVII-I. Nero primum cum omni equitatu advenit,
Porcius deinde adsecutus cum ‚levi armatura. qui cum
fessum agmen carperent ab omni parte incursarentque,
et iam omisso itinere, quod fugae simile erat, castra me-
tari Poenus in tumulo super fluminis ripam vellet, advenit
Livius peditum omnibus copiis non itineris modo, sed ad
conserendum extemplo proelium instructis armatisque

