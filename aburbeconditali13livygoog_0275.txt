248 LIBER XXVIII. CAP. 24. [a. U. ο. 546]

depopulati sunt. civilis alius furor in castris ad Sucronem
ortuS. octo ibi milia militum erant, praesidium gentibus,
quae cis Hiberum incolunt, impositum. motae autem eo·
rum mentes sunt non tum primum, cum de vita impera-
toris rumores dubii adlati sunt, sed iam ante licentia ex
diutino, nt fit, otio collecta, et non nihil, quod in hostico
laxius rapto suetis vivere artiores in pace res erant. ac
primo sermones tantum occulti serebantur: si bellum in
provincia esset, quid sese inter pacatos facere? si debel-
latum iam et coniecta provincia esset, cur in Italiam non re·-
vehi? flagitatum quoque stipendium procacius quam ex
more et modestia militari erat, et ab custodibus probra iu
circumeuntes vigilias tribunos iacta, et noctu quidam prae-
datum in agrum circa pacatum ierant3 posi-remo interdiu ac
propalam sine commeatu ab signis abibant. omnia libidine
ac licentia militum, nihil instituto aut disciplina militiae,
aut imperio eorum, qui praeerant, gerebatur. forma ta-
men Romanorum castrorum constabat una ea re, quod
tribunoS, ex contagione furoris haud expertes seditionis
defectionisque rati fore, et iura reddere in principiis si·
nebant, et signum ab eis petebant, etin stationem ac vi-
gilias in ordinem ibant3 et ut vim imperii abstulerant, ita
speciem dicto parentium, ultro sibi imperantes, servabant.
erupit deinde seditiO, postquam reprehendere atque irn-
probare tribunos ea quae fierent, et conari obviam ire, et
propalam abnuere furoris eorum se staturos socios sense-
runt. fugatis itaque e principiis ac post paulo e eastris
tribuniS, ad principes seditionis, gregarios milites, C. Al-
bium Calenum et C. Atrium Umbrum, delatum omnium
consensu imperium est. qui nequaquam tribuniciis con·-
tenti ornamentis insignia etiam summi imperii, fasces se-
curesque, attrectare ausi; neque venit in mentem suls
tergis suisque cervicibus virgas illas securesque immi-
nere, quas ad metum aliorum praeferrent. mors Scipio-
nis falso credita occaecabat animos, sub cuius vulgatam
mox famam non dubitabant totam Hispaniam arsuram
bello; in eo tumultu et sociis pecunias imperari et diripi
propinquas urbes possm et turbatis rebus, cum omnia

