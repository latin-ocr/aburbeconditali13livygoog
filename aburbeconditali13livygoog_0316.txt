LIBER XXIX. CAP.9.1o. [a. c. 2⁰⁵1 289

arina conclamatum esset, concurrerunt. etcum violata
iam virgis corpora tribunorum vidissent, tum vero in
multo impotentiorem subito rabiem accensi, sine respectu
non maiestatis modo sed etiam humanitatis, in legatum
impetum lictoribus prius indignum in modum mulcatis
faciunt: tunc ipsum ab suis interceptum et seclusum ho-
stiliter lacerant, et prope exsanguem naso auribusque
mutilatis relinquunt. his Messanam nuntiatis Scipio post
paucos dies Locros hexere advectus cum causam Pleminii
et tribunorum audisset, Pleminio noxa liberato relictoque
in eiusdem loci praesidio, tribunis sontibus iudicatis et
in vincla coniectis , ut Romam ad senatum mitterentur,
Messanam atque inde Syracusas rediit. Pleminius impo-
tens irae, neglectam ab Scipione et nimis leviter latam
suam iniuriam ratus, nec quemquam aestimare alium eam
litem posse nisi qui atrocitatem eius patiendo sensisset,
tribunos attrahi ad se iussit, laceratosque omnibus quae
pati corpus ullum potest suppliciis interfecit, nec satiatus
vivorum poena insepultos proiecit. simili crudelitate et
in Locrensium principes est usuS, quos ad conquerendas
iniurias ad P. Scipionem profectos audivit; et quae antea
per libidinem atque avaritiam foeda exempla in socios
ediderat, tunc ab ira multiplicia edere, infamiae atque
invidiae non sibi modo sed etiam imperatori esse.

X. lam comitiorum appetebat tempus, cum P. Licinii
consulis litterae Romani adlatae, se exercitumque suum
gravi morbo adfectari, nec sisti potuisse, ni eadem vis
mali aut gravior etiam in hostes ingruisset= itaque, quon-
iam-ipse venire ad comitia non posset, si ita patribus vi·
deretur, se Q. Caecilium Metellum dictatorem comitiorum
causa dicturum. exereitum Q. Caecilii dimitti e re publica
esses nam neque usum eius ullum in praesentia esse,
cum Hannibal iam in hiberna suos receperit, et tanta in·
cesserit in ea castra vis morbi, ut, nisi mature dimittan-
tur, nemo omnium superfuturus videatur. ea consuti a
patribus facienda, ut e re publica fideque sua duceret,
permissa.

Civitatem eo tempore repens religio invaserat, in-

·r. mvi raas 111. , 19

