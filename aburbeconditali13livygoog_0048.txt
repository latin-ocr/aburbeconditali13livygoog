LIBER XXIV. CAP. 20. 21. [a. C. 214] 21

gnatae. milia hostium in liis urbibus viginti quinque capta
aut occisa, et recepti perfugae trecenti septuaginta3 quos

cum Romam misisset consul, virgis in' comitio caesi ,

omnes ac de saxo deiecti. haec a Q. Fabio intra paucos
dies gesta. Marcellum ab gerundis rebus valetudo ad versa
Nolae tenuit. et·a praetore Q. Fabio, cui circa Luceriam
provincia erat, Acuca oppidum per eos dics vi captum,
stativaque ad Ardoneas communita.

Dum haec aliis locis ab Romanis geruntur, iam Ta·
rentum pervenerat Hannibal cum maxima omnium qua-
cumque ierat clade in Tarentino demum agro pacatum
via excessum est· apparebatque non id modestia militum
aut ducis. nisi ad conciliandos animos Tarentinorum fieri.
ceterum cum prope moenibus successisset, nullo ad con-
spectum primum agminis , ut rebatur, motu sacto , castra
ab urbe ferme passus mille locat. Tarenti, triduo ante,
quam Hannibal ad moenia accederet, a Μ. Valerio pro-
praetore, qui classi ad Brundisium praeerat, missus Μ.
Livius, .[priore] conscripta iuventute dispositisque ad
omnes portas circaque muros, qua res postulabat, statio-
nibus, die ae nocte perinde intentus neque hostibus neque
dubiis sociis loci quicquam praebuit ad temptandum.
quare diebus aliquot frustra ibi absumptis Hannibal, cum
eorum nemo, qui ad lacum Averni adissent. aut ipsi ve-
nirent aut nuntium litterasve mitterent, vana promissa se
temere secutum cernens castra inde movit. tum quoque
intacto agro Tarentino, quamquam simulata lenitas nihil-
dum profuerat, tamen spe labefactandae fidei haud ab·
sistens, Salapiam ut venit, frumentum ex agris Metapon-
tino atque Heracleensi — iam enim aestas exacta eran-et
hibernis placebat locus —- comportat. praedatum inde
Numidae Maurique per Salentinum agrum proximosque
Apuliae saltus dimissi, unde ceterae praedae haud mul-
tum, equorum greges maxime abacti, e quibus ad quattuor
milia domanda equitibus divisa.

XXI. Romani, cum bellum nequaquam contemnen-
dum in Sicilia oreretur morsque tyranni duces magis im·

