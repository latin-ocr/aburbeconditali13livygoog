amaa xxiv. cAP. 48. [ι. c. 213] 49

parent socios et novos adicerent, in Africam quoque
spem extenderunt. Syphax erat rex Numidarum, subito
carthaginiensibus hostis factus= ad eum centuriones tres
legatos miserunt, qui cum eo amicitiam societatemque
facerent et pollicerentur, si perseveraret urgere bello Car-
thaginienseS, gratam eam rem fore senatui populoque
Romano, et adnisuros, ut in tempore et bene cumulatam
gratiam referant. grata ea legatio barbaro fuit; collocu-
tusque eum legatis de ratione belli gerundi, ut veterum
militum verba audivit, quam multarum rerum ipse ignarus
esset, ex comparatione tam ordinatae disciplinae animum
advertit. tum primum ut pro bonis ac fidelibus sociis fa·
cerent, oravit, ut duo legationem referrent ad imperatores
suos, unus apud sese magister rei militaris resideret.
rudem ad pedestria bella Numidarum gentem esse, equis
tantum habilem= ita iam inde a principiis gentis maiores
suos bella gessisse, ita se a pueris insuetum. sed habere
hostem pedestri fidentem Marte, cui si aequari robore vi-
rium velit, et sibi pedites comparandos esse. etad id mul-
titudine hominum regnum abundare, sed armandi ornan-
dique et instruendi eos artem ignorare. omnia velut forte
congregata turba sua vasta ac temeraria esse. facturos
se in praesentia quod vellet legati respondent, fide ac-
cepta, ut remitteret extemplo eum, si imperatores sui non
comprobassent factum. Q. Statorio nomen fuit qui ad
regem remansit. cum duobus Romanis rex tres Numidas
legatos in Hispaniam misit ad accipiendam fidem ab im-
peratoribus Romanis. isdem mandavit, ut protinus Numi·
das , qui intra praesidia Carthaginiensium auxiliares es-
sent, ad transitionem perlicerent. et Statorius ex multa
iuventute regi pedites conscripsit, ordinatosque proxime
morem Romanum instruendo et decurrendo signa sequi
et servare ordines docuit, et operi aliisque iustis militari-
bus ita adsuefecit, ut brevi rex non equiti magis fideret
quam pediti, collatisque aequo campo signis iusto proe—
lio Carthaginiensem hostem superaret. Romanis quoque
in Hispania legatorum regis adventus magno emolumento
fuit= namque ad samam eorum transitiones crebrae ab
τ. mn mas 111. 4

