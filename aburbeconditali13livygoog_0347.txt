320 LIBER XXlX. CAP. 37. 38. [α. U. c. 548]

dius Nero. duodecim deinde coloniarum, quod numquam
ante factum erat, deferentibus ipsarum coloniarum cen-
soi-ibus, censum acceperunt, ut, quantum numero militum,
quantum pecunia valerent, in publicis tabulis monumenta
exstarent. equitum deinde census agi coeptus est3 et
ambo forte censores equum publicum habebant. cum ad
tribum Polliam ventum est, in qua M. Livii nomen erat,
et praeco cunctaretur citare ipsum censorem, „cita“ inquit
Nero ,,Μ. Livium=“ et sive ex residua vetere simultate,
sive intem pestivaiactatione severitatis inflatus, Μ. Livium,
quia populi iudicio esset damnatus, equum vendere iussit.
item Μ. Livius, cum ad tribum Arniensem et nomen col-
legae ventum est, vendere equum C. Claudium iussit dua·
rum rerum causa, uniuS, quod falsum adversum se testi-
monium dixisset, alteriuS, quod non sincera fide secum
in gratiam redisset. aeque foedum certamen inquinandi
samam alterius cum suae famae damno factum est exitu
censurae. cum in leges iurasset C. Claudius etin aera·
rium escendisset, inter nomina eorum, quos aerarios re-
linquebat, dedit collegae nomen. deinde M. Livius in
aerarium venit, et praeter Maeciam tribum, quae se ne·
que condemnasset neque condemnatum aut consulem aut
censorem fecisset, populum Romanum omnem, quattuor
et triginta tribus, aerarios reliquit, quod et innocentem se
condemnassent et condemnatum consulem et censorem
fecissent, neque infitiari possent aut iudicio semel aut
comitiis bis ab se peccatum esse. inter quattuor et triginta
tribus et C. Claudium aerarium forez quod si exemplum
haberet bis eundem aerarium relinquendi, C. Claudium
nominatim se inter aerarios fuisse relicturum. pravum
certamen notarum inter censoresae castigatio inconstantiae
populi censoria et gravitate temporum illo-rum digna. ’in
invidia censores cum essent, crescendi ex iis ratus esse
occasionem Cn.Baebius tribunus plebis diem ad populum
utrisque dixit. ea res consensu patrum discussa est, ne
postea obnoxia populari aurae censura esset.

XXXVIII. Eadem aestate in Bruttiis Clampetia a con-
sule vi capta, Consentia et Pandosia et ignobiles aliae

