LIBER XXV. CAP. 9. [a. C. 212} 61

quam Tarentum ire constituit, decem milibus peditum at-
que equitum, quos in expeditione velocitate corp-orum ac ,
levitate armorum aptissimos esse ratus est, electis, quarta
vigilia noctis signa movit, praemissisque octoginta fere
Numidis equitibus praecipit, ut discurrerent circa vias
perlustrarentque omnia oculis, ne quis agrestium procul
spectator agminis falleret3 praegressos retraherent, ob-
vios occiderent, ut praedonum magis quam exercitus ac·
colis species esset. ipse raptim agmine acto quindecim
ferme milium spatio castra ab Tarento posuit; ct ne. ibi
quidem nuntiam, quo pergerent. tanturn convocatos mili-
tes monuit, via omnes irent nec deverti quemquam aut
excedere ordinem agminis paterentur, et in primis intenti
ad imperia accipienda essent, neu quid nisi ducum iussu
facerent ε se in tempore editurum quae vellet agi. eadem
ferme hora Tarentum fama pervenerat Numidas equites
ι paucos populari agros terroremque late agrestibus inie-
cisse. ad quem nuntium nihil ultra motus praefectus Ro-
manus, quam ut partem equitum postero die luce prima
iuberet exire ad arcendum populationibus hostem= in ce·
tera adeo nihil ob id intenta cura est, ut contra pro ar·
gumento fuerit illa procursatio Numidarum Hannibalem
exercitumque castris non movisse. Hannibal concubia
nocte movit. dux philemenus erat cum solito captae ve-
nationis onere3 ceteri proditores ea quae composita erant
exspectabant. convenerat autem, ut Philemenus portula
adsueta venationem inferens armatos induceret, parte
alia portam Temenitida adiret Hannibal: ea mediterranea
regio est, orientem spectat, ibique busta spatii aliquan-
tum intra moenia includunt. cum portae appropinquaret,
editus ex composito ignis ab Hannibale est refulsitque.
idem redditum ab Nicone signum: exstinctae deinde
utrimque flammae sunt. Hannibal silentio ducebat ad por-
tam. Nico ex improviso adortus sopitos vigiles in cubili-
bus suis obtruncat, portamque aperit. Hannibal cum pe-
ditum agmine ingreditur, equites subsistere iubet, ut quo
res postulet occurrere libero campo possent. et Phileme-
nus portulae parte alia, qua commeare adsuerat, appro-

