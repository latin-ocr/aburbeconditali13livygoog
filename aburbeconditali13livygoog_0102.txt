LIBER XXV. CAP. 19. 20. [a. c, 212] '0'5

castra prope aequo Marte discesserunt. plures tamen ab
Romanis primo incursu equitum ceciderunt. Inde consu-
les, ut averterent Capua Hannibalem, nocte quae secuta
est diversi, Fulvius in agrum Cumanum, Claudius in Lu-
canos abit. postero die, cum vacua castra Romanorum
esse nuntiatum Hannibali esset, et duobus agminibus di-
versos abiisse, incertus prime, utrum sequeretur, Appium
institit sequi. ille, circumducto hoste qua voluit, alio
itinere ad Capuam redit.

Hannibali alia in his locis bene gerendae rei fortuna
oblata est. M. Centenius fuit cognomine Penula‚ insignis
inter primi pili centuriones et magnitudine eorporis et
anime. is perfunctus militia perP. Cornelium Sullam prae-
torem in senatum introductus petit a patribuS, uti sibi
quinque milia militum darentur-z se peritum et hostis et
regionum brevi operae pretium facturum, et quibus arti·
bus ad id locorum nostri et duces et exercitus capti fo-
rent, iis adversus inventorem usurum. id non promissum
magis stolide quam stolide creditum, tamquam eaedem
militares et imperatoriae artes essent. data pro quinque
octo milia militum, pars dimidia cives, pars socii. et ipse
aliquantum voluntariorum itinere in agris concivit, ac
prope duplicato exercitu in Lucanos pervenit, ubi Hanni-
bal nequiquam secutus Claudium substiterat. haud dubia
res est, quippe inter Hannibalem ducem et centurionem,
exercitusque alterum vincendo veteranum, alterum no-
vum totum, magna ex parte etiam tumultuarium ac semer-
mem. ut conspecta inter sc agmina sunt, et neutra pars
detractavit pugnam, extemplo instructae acies. pugnatum
tamen, ut in nulla pari re, duas amplius horas, concitata
et, donec dux stetit, invicta Romana acie. postquam is
non pro vetere fama solum, sed etiam metu futuri dede-
coriS, si sua temeritate contractae cladi superesset, ob-
iectans se hostium telis cecidit, fusa extemplo est Romana
acies. sed adeo ne fugae quidem iter patuit, omnibus
viis ab equite insessis, ut ex tanta multitudine vix mille
evaserint, ceteri passim alii alia peste absumpti sint.

XX. Capua a consulibus iterum summa vi obsideri

