14 Lmen xxiv. CAP.·13.14. [a. υ. 0. sae]

ipsum iugens cupido incesserat Tarenti potiundi urbem
esse videbat cum opulentam nobilemque tum maritimam
et in Macedoniam opportune versam, regemque Philippum
hunc portum, si transiret in Italiam, curn Brundisium Ro·
mani haberent, petiturum. sacro inde perpetrato ad quod
venerat, et, dum ibi moratur, pervastato agro cumano
usque ad Miseni promontorium, Puteolos repente agmen
convertit ad opprimendum praesidium Romanum. sex
milia hominum erant, et locus munimento quoque non
natura modo tutus. triduum ibi moratus Poenus ab omni
parte temptato praesidio, deinde, ut nihil procedebat, ad
populandum agrum Neapolitanum magis ira quam potiun-
dae urbis spe processit. adventu eius in propinquum
agrum mota Nolana est plebs, iam diu aversa ab Romanis
et infesta senatui suo. itaque legati ad arcessendum Han-
nibalem cum haud dubio promisso tradendae urbis vene-
runt. praevenit inceptum eorum Marcellus consul a pri-
moribus accitus. die uno Suessulam a Calibus, cum Vul-
turnus amnis traicientem moratus esset, contenderim inde
proxima nocte sex milia peditum equites trecentoS, qui
praesidio senatui essent, Nolam intromisit. et uti a con·
sule omnia impigre facta sunt ad praeoccupandamNolam,
ita Hannibal tempus terebat, bis iam ante nequiquam
temptata re segnior ad credendum Nolanis factus.

XIV. Isdem diebus et Q. Fabius consul ad Casilinum
temptandum, quod praesidio Punico tenebatur, venit3 et
ad Beneventum velut ex composito parte altera Hanno ex
Bruttiis cum magna peditum equitumque manu, altera Tib.
Gracchus ab Luceria accessit. qui primo oppidum intra·
vit, deinde, ut Hannonem tria milia ferme ab urbe ad Can
iorem fluvium castra posuisse et inde agrum populari au·
divit, et ipse egressus moenibus mille senne passus ab
hoste castra locat. ibi contionem militum habuit. legio-
nes magna ex parte volonum habebat, qui iam alterum
annum libertatem tacite mereri quam postulare palam ma-
luerant. senserat tamen hibernis egrediens murmur in
agmine esse quaerentium, en umquam liberi militaturi
essent, scripseratque senatui non tam quid desiderarent,

