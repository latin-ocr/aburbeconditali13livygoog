LIBER XXVII. CAP. 51. [a. c. 207] 219

ut quisque audierat exercitum hostium imperatoremque
occisum, legiones Romanas incolume3‚ salvos consules
esse, extemplo aliis porro impertierant gaudium suum.
cum aegre in curiam perventum esset, multo aegrius sum-
mota turba, ne patribus misceretur, litterae in senatu re·
citatae sunt. inde traducti in contionem legati. L. Veturius
litteris recitatis ipse planius omnia quae acta erant expo-
suit eum ingenti adsensu, postremo etiam clamore univer-
sae contioniS, cum vix gaudium animis caperent. discur-
sum inde ab aliis circa templa deum, ut grates agerent,
ab aliis domoS, ut coniugibus liberisque tam laetum nun-
tium impertirent. senatuS, quod Μ. Livius et C. Claudius
consules incolumi exercitu ducem hostium legionesque
occidissent, supplicationem in triduum decrevit. eam sup-
plicationem C. Hostilius praetor edixit. celebrata a viris
feminisque este omnia templa per totum triduum aequa·
lem turbam habuere, cum matronae amplissima veste cum
liberiS, perinde ac si debellatum foret, omni solutae metu
deis immortalibus grates agerent. statum quoque civitatis
ea victoria firmavit, ut iam inde haud secus quam in pace
res inter se contrahere vendendo, emendo, mutuum danda,
argentum creditum solvendo auderent.

0. Claudius consul cum in castra redisset, caput Has-
cimbalis , quod servatum cum cura attulerat, proici ante
hostium stationes , captivosque Afros vinctOS, ut erant,
ostendi, duos etiam ex his solutos ire ad Hannibalem et
expromere quae acta'essent iussit. -Hannibal, tanto simul
publico familiarique 'ictus luctu, agnoscere se fortunam
Carthaginis fertur dixisse3 castrisque inde· motis, ut omnia
auxilia, quae diffusa latius tueri non poterat, in extremum
Italiae angulum Bruttios contraheret, et Metapontinos, ci-
vitatem universam, excitos sedibus suiS, et Lucanorum,
qui suae dicionis erant, in Bruttium agrum traduxit.

-ffl-m-oa-

