338 LIBER XXX. CAP. 16. 17. [a. U. c. ⁵49]

qua oriundi erant - procubuerunt. conveniens oratio tam
humili adulationi fuit, non culpam purgantium, sed trans-
ferentium initium culpae in Hannibalem potentiaeque cius
fautores. veniam civitati petebant civium temeritate bis
iam eversae, incolumi suturae iterum hostium beneficio.
imperium ex victis hostibus populum Romanum non perni-
ciem petere. paratis obedienter servire imperaret, quac
vellet. Scipio et venisse ea spe in Africam se ait, et spem
suam prospero belli eventu auctam, victoriam se non pacem
domum reportaturum essex tamen, cum victoriam prope
in manibus habe-at, pacem non abnuere, ut omnes gentes
sciant populum Romanum et suscipere iuste bella et finire.
leges pacis se has dicere= captivos et perfugas et rugiti-
vos restitutum exercitus ex Italia et Gallia deducant; Hi·
spania abstineant3 insulis omnibuS, quae inter ltaliam
atque Africam sint, decedant3 naves longas praeter vi-
ginti omnes tradant, tritici quingenta, hordei trecenta mi-
lia modium. pecuniae summam quantam imperaverit, pa·
rum convenit= alibi quinque milia talentum, alibi quinque
milia pondo argenti, alibi duplex stipendium militibus
imperatum invenio. „his condicionibus“ inquit „placeatne
pax, triduum ad consultandum dabitur. si placuerit, me-
cum indutias facite, Romam ad senatum mittite⁴ legatos“.
ita dimissi Carthaginienses nullas recusandas condiciones
pacis cum censuissent, quippe qui moram temporis quae·
retent, dum Hannibal in Africam traiceret, legatos alios
ad Scipionem, ut indutias facerent, alios Romam ad pa-
cem petendam mittunt, ducentes paucos in speciem capti-
vos perfugasque et fugitivoS, quo impetrabilior pax esset.

XVII. Multis ante diebus Laelius cum Syphace pri-
moribusque Numidarum captivis Romam venit, quaeque
in Africa gesta essent, omnia ordine exposuit patribuS,
ingenti hominum et in praesens laetitia etin futurum spe.
consulti inde patres regem in custodiam Albam mittendum
censuerunt, Laelium retinendum, donec legati Carthagi-
nienses venirent. supplicatio in quadriduum decreta est.
P. Aelius praetor senatu misso et contione inde advocata
cum C. Laelio in rostra escendit. ibi vero audientes fusos

