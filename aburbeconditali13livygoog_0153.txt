ΓΕ LIBER XXVI. CAP. 21. 22. [ι. U. c. 541]

urbes Syracusae ornatae fuerant. Punicae quoque victo-
riae signum octo ducti elephanti. et non minimum ruere
spectaculum cum coronis aureis „praecedentes Sosis Sy-
racusanus et Moericus Hispanus , quorum altero duce
nocturno Syracusas introitum erat, alter Nasum quodque
ibi praesidii erat prodiderat. his ambobus civitas data et
quingena iugera agri, Sosidi in agro Syracusano, qui aut
regius aut hostium populi Romani fuisset, et aedes Syra·
cusis cuius vellet eorum, in quos belli iure animadversum
esset; Moerico Hispanisque, qui cum eo transierant, urbs
agerque in Sicilia ex iiS, qui a populo Romano defecis-
sent, iussa dari. id M. Cornelio mandatum ut, ubi ei vi-
deretur, urbem agrumque eis adsignaret. in eodem agro
Belligeni, per quem illectus ad transitionem Moericus emt,
quadringenta iugera agri decreta. Post profectionem ex
Sicilia Marcelli Punica classis octo milia peditum tria
Numidarum equitum exposuit. ad eos Murgantia et * *
defecere. secutae defectionem earum Hybla et Macella
sunt ignobilioresque quaedam aliae. et Numidae prae-
fecto Muttine vagi per totam Siciliam sociorum populi Ro·
mani agros urgebant. super haec exercitus Romanus ira-
tuS‚ partim quod cum imperatore non devectus ex pro-
vincia esset, partim quod in oppidis hibernare vetiti erant,
segni fungebantur militia, magisque eis auctor ad seditio·
nem quam animus deerat. inter has difficultates M. Cor-
nelius praetor et militum animos nunc consolando nune
castigando sedavit, et civitates omnes quae defecerant in
dicionem redegit; atque ex iis Murgantiam Hispania, qui-
bus urbs agerque debebatur ex senatus consulto, attribuit.

XXII. Consules cum ambo Apuliam provinciam ha-
berent, minusque iam terroris aPoenis et Hannibale esset,
sortiri iussi Apuliam Macedoniamque provinciam. Sul-
picio Macedonia evenit, isque Laevino successit. Fulvius
Romam comitiorum causa arcessitus cum comitia consu-
libus rogandis liaberet, praerogativa Veturia iuniorum
T. Manlium Torquatum et T. Otacilium absentem consules
dixit. cum ad Manlium, qui praesens erat, gratulandi
causa turba coiret, nec dubius esset cousensus populi.

 

