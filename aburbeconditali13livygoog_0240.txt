LIBER XXVII. CAP. 45. 46. [a. c. 207] 213

spem metumque impellere animos. gloriae quidem ex re
bene gesta partae fructum prope omnem ipsos laturosz
semper quod postremum adiectum sit, id rem totam videri
traxisse. cernere ipsos quo concursu, qua admiratione,
quo favore hominum iter suum celebretur. et hercule per '
instructa omnia ordinibus virorum mulierumque undique
ex agris effusorum, inter vota et preces et laudes ibantz
illos praesidia rei publicae, vindices urbis Romanae im-

periique appellabant3 in illorum armis dextrisque suam ,

liberorumque suorum salutem ac libertatem repositam
esse. deos omnes deasque precabantur, ut illis faustum
iter felixque pugna et matura ex hostibus victoria esset,
damnarenturque ipsi votorum, quae pro iis suscepissent,
ut, quem ad modum n'unc solliciti prosequerentur eos, ita
paucos post dies laeti ovantibus victoria obviam irent.
invitare inde pro se quisque et offerre et fatigare preci·
buS, ut, quae ipsis iumentisque usui essent, ab se potis-
simum sumerent ε, benigne omnia cumulata dare. modestia
certare milites, ne quid ultra usum necessarium sumerent3
nihil morari, nec ab signis absistere nec subsistere cibum
capientes3 diem ac noctem ire; vix quod satis ad natu-
rale desiderium corporum esset, quieti dare. et ad colle-
gam praemissi erant qui nuntiarent adventum percuncta-
renturque, clam an palam, interdiu an noctu venire sese
vellet, isdem an aliis considere castris. nocte clam intrare
melius visum est.

XLVI. Tessera per castra ab Livio consule data erat,
ut tribunus tribunum, centurio centurionem, eques equi—
tem, pedes peditem acciperet= neque enim dilatari castra
opus esse, ne hostis adventum alterius consulis sentiret3
et coartatio plurium in angusto tendentium facilior futura
erat, quod Claudianus exercitus nihil fere praeter arma
secum in expeditionem tulerat. ceterum in ipso itinere
auctum voluntariis agmen erat, offerentibus ultro sese et
veteribus militibus perfunctis iam militia et iuvenibu8‚
quos certatim nomina danteS, si quorum corporis species
roburque virium aptum militiae videbatur, conscripserat.
ad Senam castra alterius consulis erant, et quingentos

