62 LIBER XXV. CAP. 9. 10. [a. U. c. 540]

pinquabat. nota vox eius et familiare iam signum cum
excitasset vigilem, dicente vix sustineri grandis bestiae
onus, portula aperitur. inferentes aprum duos iuvenes
secutus ipse cum expedito venatore vigilem, incautius
miraculo magnitudinis in eos qui ferebant versum, vena-
bulo traicit. ingressi deinde triginta fere armati ceteros
vigiles obtruncant, refringuntque portam proximam; et
agmen sub signis confestim irrupit. inde cum silentio in
forum ducti Hannibali sese coniunxerunt. tum duo milia
Gallorum Poenus in tres divisa partes per urbem dimittit,
ducesque iis addit Tarentinos. itinera quam maxime fre-
quentia occupare iubet, tumultu orto Romanos passim
caedi, oppidanis parci. sed ut fieri id posset, praecipit
iuvenibus Tarentinis, ut ubi quem suorum procul vidis-
sent, quiescere ac silere ac bono animo esse iuberent.
X. iam tumultus erat clamorque, qualis esse in capta urbe
solet; sed, quid rei esset, nemo satis pro certo scire. Ta-
rentini Romanos ad diripiendam urbem credere coortos;
Romanis seditio aliqua cum fraude videri ab oppidanis
mota. praefectus primo excitatus tumultu in portum effu-
git3 inde acceptus scapha in arcem circumvehitur. erro·
rem et tuba audita ex theatro faciebat, nam et Romana
erat, a proditoribus ad hoc ipsum praeparata, et inscien-
ter a Graeco inflata, quis aut quibus ‘sig-num daret, incer-
tum efficiebat. ubi illuxit, et Romanis Punica et Gallica
arma cognita tum dubitationem exemerunt, et Graeci Ro-
manos passim caede stratos cernentes ab Hannibale
captam urbem senserunt. postquam lux certior erat, et
Romani, qui caedibus superfuerant, in arcem confugerant,
conticiscebatque paulatim tumulum, tum Hannibal Taren—
tinos sine armis convocare iubet. convenere omnes prae·
terquam qui cedentes in arcem Romanos ad omnem ad·
eandam simul fortunam persecuti fuerant. ibi Hannibal
benigne adlocutus Tarentinos testatusque, quae praesti-
tisset civibus eorum, quos ad Trasumennum aut ad Can-
nas cepisset, simul in dominationem superbam Romano-
rum invectus, recipere se in domos suas quemque iussit
et foribus nomen suum inscribere: se domos eas, quae

