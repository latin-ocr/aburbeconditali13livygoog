LIBER XXVIII. CAP. 32. [a. C. 206] 257

bus peditum ‚ equitum duobus milibus et quingentis tran·
scenderunt. XXXII. Scipio, cum fide solvendi pariter
omnibus noxiis innoxiisque stipendii tum vultu ac ser· .
mone in omnes placato facile reconciliatis militum animis,
priusquam castra ab Carthagine moveret, contione advo-
cata multis verbis in perfidiam rebellantium regulorum
invectus , nequaquam eodem animo se ire professus est
ad vindicandarum scelus, quo civilem errorem nuper sa-
naverit. tum se haud secus quam viscera secantem sua,

cum gemitu et lacrimis triginta hominum capitibus ex· .

piasse octo milium seu imprudentiam seu noxam= nunc
laeto et erecto animo ad caedem Ilergetum ire. non enim
eos neque natos in eadem terra nee ulla secum societate
iunctos esse. eam, quae sola fuerit, fidei atque amicitiae,
ipsos per scelus rupisse. inexercitu suo se, praeterquam
quod omnes cives aut socios Latinique nominis videat,
etiam eo moveri, quod nemo fere sit mileS, qui non aut a
patruo suoCn. Scipione, qui primus Romani nominis in
eam provinciam venerit, aut a patre consule aut a se sit
ex Italia advectusz Scipionum nomini, ‚auspiciis omnes
adsuetos,- quos seeum in patriam ad meritum triumphum
deducere velit3 quos consulatum petenti, velut si omnium
communis agatur honoS, adiuturos speret. quod ad ex—
peditionem attineat quae instet, immemorem esse rerum
suarum gestarum qui id bellum ducat. Magonis hercule
sibi, qui extra orbem terrarum in circumfusam Oceano
insulam cum paucis perfugerit navibuS, maiorem curam
esse quam Ilergetum: quippe illic et ducem Carthagi-
niensem et quantumcumque Punicum praesidium esse,
hic latrones latronumque duces, quibus ut ad populandos
finitlmorum agros tectaque urenda et rapienda pecora
aliqua vis sit, ita in acie ac signis collatis nullam esse·
magis velocitate ad fugam quam. armis fretos· pugnaturos
esse. itaque non quod ullum inde periculum aut semen
maioris belli videat, ideo se, priusquam provincia decedat,
opprimendos Ilergetes duxisse, sed primum ne impunita
tam scelerata defectio esset, deinde ne quis in provincia
simul virtute tanta et felicitate perdomita reIIctus hostis
τ. L1V1 PARS 111. · 17

