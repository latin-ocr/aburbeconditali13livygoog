78 LIBER XXV. cAP. 22. 23. [a. U. c. 54⁰]

Suessula ex Claudianis castris exciverunt. is quoque, mo-
dico ibi praesidio ad tenendum locum ¹relicto, ceteris
omnibus copiis ad Capuam descendit. ita tria praetoria
circa Capuam erecta, tres et exercitus diversis partibus
opus adgressi fossa valloque circumdare urbem parant,
et castella excitant modicis intervallis, multisque simul
locis cum prohibentibus opera Campanis eo eventu pu-
gnant, ut postremo portis muroque se contineret Cam-pa-
nus. prius tamen, quam haec continuarentur opera, legati
ad Hannibalem missi, qui quererentur desertam ab eo
Capuam ac prope redditam RomaniS, obtestarenturque,
ut tunc saltem opem non circumsessis modo sed etiam
circumvallatis ferret. consulibus litterae a P. Cornelio
praetore missae, ut priusquam clauderent Capuam operi

buS, potestatem Campanis facerent, ut 'qui eorum vellent,
eXIrent aCapua suasque res secum auferrent. liberos fore
suaque omnia habituros qui ante idus Martias exissenta
post eam dlem quique exissent quique ibi mansissent, ho-
stium l'uturos numero. ea pronuntiata Campanis atque ita
spreta, ut ultro contumelias dicerent minarenturque. Han-
nibal ab Herdonea Tarentum duxerat legiones spe aut vi
aut dolo arcis Tarentinae potiundae. quod ubi parum pro-
cessit, ad Brundisium flexit iter, prodi id oppidum ratuS.
ibi quoque cum frustra tereret tempuS‚ legati Campani ad
eum venerunt querentes simul orantesque. quibus Han-
nibal magnifice respondit, et antea se solvisse obsidio-
nem, et nunc adventum suum consules non laturos. cum
hac spe dimissi legati vix regredi Capuam iam duplici
fossa valloque clnctam potuerunt.

XXIII. Cum maxime Capua circumvallaretur‚ Syra-
cusarum oppugnatio ad finem venit, praeterquam vi ac vir-
tute ducis exercitusque, intestina etiam proditione adiuta.
namque Marcellus initio veris incertuS, utrum Agrigentum
ad Hamilconem et Hippocraten verteret bellum, an ob·
sidione Syracusas premeret, quamquam nec vi capi vi-
debat posse inexpugnabilem terrestri ac maritimo situ
urbem nec fame, ut quam prope liberi a Carthagine com-
meatus alerent‚ tamen, ne quid inexpertum relinqueret.

