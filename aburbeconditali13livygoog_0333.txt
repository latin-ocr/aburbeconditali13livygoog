306 LIBER XXIX. CAP. 24. 25, [a. U. c. 548]

in Africam exercitus, aut si mutata consilia sint, certior
fiat, ut etipse sibi ac regno suo posset consulere. itaque
satis paratis iam omnibus instructisque, et re iam non ul ·
tra recipiente cunctationem in animo sibi esse, Lilybaeum
classe traducta eodemque omnibus peditum equitumque
copiis contractis, quae prima dies cursum navibus daret,
deis bene iuvantibus in Africam traicere. litteras ad Μ. Pom-
ponium mittit, ut si ei videretur, Lilybaeum veniret, ut
communiter consulerent, quas potissimum legiones et
quantum militum numerum in Africam traiceret. item cir·
cum oram maritimam misit, ut naves onerariae compren-
sae Lilybaeum omnes contraherentur. quidquid militum
naviumque in Sicilia erat, cum Lilybaeum convenisset, et
nec urbs multitudinem hominum neque portus naves ca-
· peret, tantus omnibus ardor erat in Africam traiciendi, ut
non ad bellum duci viderentur sed ad. certa victoriae prae·
mia. praecipue qui superabant ex Cannensi exercitu mi-
liteS, illo, non alio duce eredebant navata rei publicae
opera finire se militiam ignominiosam posse. et Scipio
minime id genus militum aspernabatur, ut quinoque ad
Cannas ignavia eorum cladem acceptam sciret, neque ul·
los aeque veteres milites in exercitu Romano esse, ex—
pertosque non variis proeliis modo sed urbibus etiam
oppugnandis. quinta et sexta Cannenses erant legiones=
eas se traiecturum in Africam cum dixisset, singulos mi·
lites inspexit, relictisque quos non idoneos credebat, in
locum eorum subiecit quos secum ex Italia adduxerat;
supplevitque ita eas legiones, ut singulae sena milia et
ducenos pedites trecenos haberent equites. sociorum item
Latini nominis pedites equitesque de exercitu Cannensi
legit.

XXV. Quantum militum in Africam transportatum
stt, non parvo numero inter auctores discrepat. alibi de-
cem milia peditum duo milia et ducentos equites, alibi
sedecim milia peditum mille et sexcentos equiteS, alibi
parte plus dimidia rem auctam, quinque et triginta milia
peditum equitumque in naves imposita invenie. quidam
non adiecere numerum, inter quos me ipse in re dubia

