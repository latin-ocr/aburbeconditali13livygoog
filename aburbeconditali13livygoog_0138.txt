LIBER XXVI. GAP. 8. 9. [a. C. 211] lll

urbibus haberent et ex agris deviis in viam proferrent,
praesidiaque m urbes contraherent, ut sua cuique res pu·
blica m manu esset

lX. Hannibal quo die Vulturno est transgressus, haud
procul a flumine castra posuit; postero die praeter cales
in agrum Sidicinum pervenit. ibi diem unum populando
moratus per SuessanumAllii'anumque et Casinatem agrum
via Latina ducit. sub Casinum biduo stativa habita et pas-
sim populationes factae. inde praeter Interamnam Aqui-
numque in Fregellanum agrum ad Lirim fluvium ventum,
ubiintercisum pontem aFregellanis morandi itineris causa
invenit. et Fulvium Vulturnus tenuerat amnis, navibus ab
Hannibale incensis rates ad traiciendum exercitum in
magna inopia materiae aegre comparantem. traiecto rati-
bus exercitu reliquum Fulvio expeditum iter non per ur-
bes modo sed circa viam expositis benigne commeatibus
erat, alacresque milites alius alium, ut adderet gradum
memor ad defendendam ire patriam, hortabantur. Ro-
mam Fregellanus nuntius diem noctemque itinere conti-
nuato ingentem attulit terrorem= tumultuosius quam adla-
tum erat cursu hominum adfingentium vana auditis totam
urbem concitat. ploratus mulierum non ex privatis solum
domibus exaudiebatur, sed undique matronae in publicum
effusae circa deum >delubra discurrunt, crinibus passis
aras verrentes nixae genibus, supinas manus ad caelum
ac deos tendentes orantesque, ut urbem Romanam e ma-
nibus hostium eriperent, matresque Romanas et liberos
parvos inviolatos servarent. senatus magistratibus in foro
praesto est, si quid consulere velint. alii accipiunt impc-
ria disceduntque ad suas quisque officiorum partes; alii
offerunt se, si quo usus operae sit. praesidia in arce, in
Capitolio, in marie, circa urbem, in monte etiam Albano
atque arce Aesulana ponuntur. inter hunc tumultum Q. Ful-
vium proconsulem profectum cum exercitu a Capua ad-
fertur3 cui ne minueretur imperium, si in urbem venisset,
decernit senatuS, ut Q. Fulvio par cum consulibus impe-
rium esset. Hannibal infestius perpopulato agro Fregel-
lano propter intercisos ponteS‚ per Frusinatem Ferentina-

