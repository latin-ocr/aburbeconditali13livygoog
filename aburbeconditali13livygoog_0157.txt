130 LtBER xxvi. CAP. 25. [a. υ. c. 541. ..0. au]

XXV. Philippo Aetolorum defectio Pellae hibernanti
adlata est. itaque, quia primo vere moturus exercitum in
Graeciam erat, ut Illyrios finitimasque eis urbes ab tergo
metu quietas Macedonia haberet, expeditionem subitam
in Oricinorum atque Apolloniatium fines fecit, egressos-
que Apolloniatas cum magno terrore ac pavore compulit
intra muros. vastatis proximis Illyrici in Pelagoniam ea-
dem celeritate vertit iter; inde Dardanorum urbem Sin·
tiam, in Macedoniam transitum Dardanis facturam, cepit.
his raptim actis memor Aetolici iunctique cum eo Romani
belli per Pelagoniam et Lyncum et Bottiaeam in Thessa-
liam descenditz metu ad bellum secum adversus Aetolos
capessendum incitari posse homines credebat. et relicto
ad fauces Thessaliae Perseo cum quattuor milibus arma·
torum ad arcendos aditu AetoloS, ipse, priusquam ma·
ioribus occuparetur rebuS, in Macedoniam atque inde in
Thraciam exercitum ad Maedos duxit. incurrere ea gens
in Macedoniam solita erat, ubi regem occupatum externo
bello ac sine praesid10 esse regnum sensisset. ad fran-
gendos igitur vastare agros et urbem Iamphorynam, caput
arcemque Maedicae, oppugnare coepit. Scopas ubi pro-
iectum in Thraciam regem occupatumque ibi bello audivit,
armata omni iuventute Aetolorum bellum inferre Acarna·
niae parat. adversus quod se Acarnanum gens et viribus
imparem et iam Oeniadas Nasumque amissa cernens Ro-
manaque insuper arma ingruere, ira magis instruit quam
. consilio bellum. coniugibus liberisque et senioribus su·
per sexaginta annos in propinquam Epirum missiS, ab
quindecim ad sexaginta annos coniurant nisi victores se
non redituros= qui victus acie excessisset, eum ne quis
urbe tecto mensa lare reciperet, diram exsecrationem in
populares, obtestationem quam sanctissimam potuerunt
adversus hospites composuerunt3 precatique simul Epi-
rotas sunt, ut qui suorum in acie cecidissent, eos uno tu-
mulo contegerent, adhiberentque humatis titulumz “hic
siti sunt Acarnanes, qui adversus vim atque iniuriam
Aetolorum pro patria pugnantes mortem occubuerunt„.
per haec incitatis animis castra in extremis finibus suis

 

s

ἱ

 

