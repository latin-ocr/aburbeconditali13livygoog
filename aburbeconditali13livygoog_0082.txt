LIBER XXV. CAP. 3. 4. [a. e. 212] 55

publicani Cascae instare, ut concilio diem eximeret= po·
pulus reclamare3 et forte in cornu primus sedebat Casca,
cui simul metus pudorque animum versabat. cum in eo
parum praesidii esset, turbandae rei causa publicani per
vacuum in summoto locum cuneo irruperunt, iurgantes
simul cum populo tribunisque. nec procul dimicatione
res erat, cum Fulvius consul tribunis „nonne videtis“ in-
quit „vos in ordinem coactos esse et rem ad seditio-
nem spectare, ni propere dimittitis plebis concilium“8
[V. plebe dimissa senatus vocatur, et consules referunt
de concilio plebis turbato vi atque audacia publicanorumz
M. Furium Camillum, cuius exsilium ruina urbis secutura
fuerit, damnari se ab iratis civibus passum esse3 decem·
viros ante eum, quorum legibus ad eam diem viverent;
multos postea principes civitatis iudicium de se populi
.passos= Postumium Pyrgensem suffragium populo Ro·
mano extorsisse, concilium plebis sustulisse, tribunos in
ordinem coegisse, contra populum Romanum aciem in-
struxisse, locum occupasse, ut tribunos a plebe interclu-
deret, tribus in suffragium vocari prohiberet. nihil aliud
a caede ac dimicatione continuisse homines nisi patien-
tiam magistratuum, quod cesserint in praesentia furori
atque audaciae paucorum, vincique se ac populum Ro-
manum passi sint, et comitia, quae reus vi atque armis
prohibiturus er-at, ne ‚causa quaerentibus dimicationem
daretur, voluntate ipsius sustulerint. haec cum ab optimo
quoque pro atrocitate rei iacta essent, vimque eam contra
rem publicam et pernicioso exemplo factam senatus de·
cresset, confestim Carvilii tribuni plebis omissa multae
certatione rei capitalis diem Postumio dixerunt, ac ni va·
des daret, prendi a viatore atque in carcerem duci iusse-
runt. Postumius vadibus datis non adfuit. tribuni plebem
rogaverunt, plebesque ita scivit, si Μ. Postumius ante
kal. Maias non prodisset, citatusque eo die non respon-
disset neque excusatus esset, videri eum in exsilio esse;
bonaque eius venire, ipsi aqua et igni placere interdici.
singulis deinde eorum, qui turbae ac tumultus concitato·
res fuerant, rei capitalis diem dicere ac vades poscere

