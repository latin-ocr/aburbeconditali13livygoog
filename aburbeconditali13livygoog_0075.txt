48 LIBER XXIV. CAP. 47. 48. [a. U. c. 539]

Arpini, quam ob noxam Romanorum ‚ quod aut meritum
Poenorum pro alienigenis ac barbaris Italici adversus ve-
teres socios Romanos bellum gererent, et vectigalem ac
stipendiariam Italiam Africae Iacerentz Arpinis purganti·
bus ignaros omnium se venum a principibus datos Poeno,
captos oppressosque a paucis esse. initio orto plures
c‘um pluribus colloqui; postremo praetor Arpinus ab suls
ad consulem deductus, fideque data inter signa aciesque
Arpini repente pro Romanis adversus Carthaginiensem
arma verterunt. Hispani quoque, paulo minus mille ho-
mines, nihil praeterea cum consule pacti, quam nt siue
fraude Punicum emitteretur praesidium, ad consulem trans-
tulerunt signa. Carthaginiensibus portae patefactae einis-
sique cum fide incolumes ad Hannibalem Salapiam vene·
runt. Arpi sine clade ullius praeterquam unius veteris
proditoris, novi perfugae, restituti ad Romanos. Hispanis
duplicia cibaria dari iussa; operaque eorum forti ac fideli
persaepe res publica usa est.

Cum consul alter in Apulia alter in Lucanis esset,
equites centum duodecim nobiles Campani per speciem
praedandi ex hostium agro permissu magistratuum ab
Capua proiecti ad castra Romana, quae super Suessulam
erant, venerunt, stationi militum quiessent dixeruntx col·
loqui sese cum praetore velle. Cn. Fulvius castris prae-
erat3 cui ubi nuntiatum est, decem ex eo numero iussis
inermibus deduci ad se, ubi quae postularent audivit
—- nihil autem aliud petebant, quam ut Capua recepta
bona sibi restituerentur -, in fidem omnes accepti. et
ab altero praetore Sempronio Tuditano oppidum Atrinum
expugnatum. amplius sex milia hominum capta, et aeris
argentique signati aliquantum. Romae foedum incendium
per duas noctes ac diem unum tenuit= solo aequata omnia
inter Salinas ac portam Carmentalem cum Aequimaelio
lugarioque vico. in templis Fortunae ac matris Matutae
et Spei extra portam latc vagatus ignis sacra profanaque
multa absumpsit.

XLVIII. Eodem anno P. et Cn. Cornelii, cum in Hi-
spania res prosperae essent multosque et veteres reci·

l
l

