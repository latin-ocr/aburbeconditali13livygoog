LmER xxvu. cAP. 20. 21. [al c. 209] 187

eius agebat, cum tamen necessarii Claudii obtinuerunt,
relicto Venusiae legato Marcellus Romam rediret ad pur·
ganda ea quae inimici decernerent, nec de imperio eius
abrogando absente ipso ageretur. sorte sub idem tempus
et Marcellus ad deprecandam ignominiam et Q. Fulvius
consul comitiorum causa Romam venit. XXI. actum de
imperio Marcelli in circo Flaminio est ingenti concursu
plebisque et omnium ordinum; accusavitque tribunus ple-
bis non Marcellum modo sed omnem nobilitateme fraude
eorum et cunctatione fieri, ut Hannibal decimum iam an-
num Italiam provinciam habeat, diutius ibi quam Cartha-
gine vixerit. habere fructum imperii prorogati Marcello
populum Romanum= bis caesum exercitum eius aestiva
Venusiae sub tectis agere. hanc tribuni orationem ita ob-
ruitMarcellus commemoratione rerum suarum, ut non ro·
gatio solum de imperio eius abrogando antiquaretur, seu*
postero die consulem cum lugenti consensu centuriae
omnes crearent. additur collega Τ. Quinctius CrispinuS,
quitum praetor erat. postero die praetores creati P. Li-
cinius Crassus Dives pontifex maximus, P. Licinius VaruS,
Sex. Iulius Caesar, Q. Claudius,

Comitiorum ipsorum diebus sollicita civitas de Etru—
riae del'ectione fuit. principium eius rei ab Arretinis fieri
C. Calpurnius scripserat, qui eam provinciam pro prae-
tore obtinebat. itaque confestim eo missus Marcellus con·-
sul designatus, qui rem inspiceret, ac si digna videretur,
exercitu accito bellum ex Apulia in Etruriam transferret.
eo metu compressi Etrusci quieverunt. Tarentinorum le-
gatis pacem petentibus cum libertate ac legibus suis re-
sponsum ab senatu est, ut redirent cum Fabius consul
Romam venisset. — Ludi et Romani et plebeii eo anno
in singulos dies instaurati. aedil-es curules fluere L. Cor-
nelius Caudinus et Ser. Sulpicius Galba, plebeii C. Servi-
lius et Q. Caecilius Metellus. Servilium negabant iure aut
tribunum plebis fuisse aut aedilem esse, quod patrem
eiuS, quem triumvirum agrarium occisum a Boiis circa
Mutinam esse opinio per decem annos suerat, vivere at·
quein hostium potestate esse satis constabat.

